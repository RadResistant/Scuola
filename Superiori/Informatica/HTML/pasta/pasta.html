<!DOCTYPE html>
<html lang="en">
<head>
    <link rel="stylesheet" href="stile.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>La pasta in Italia</h1>
    <section class="cappelletti">
        <article>
            <h2>Cappelletti</h2>
            <img src="foto/cappelletti_piatto.jpg" alt="piatto di cappelletti">
            <p>
                I cappelletti sono un formato di pasta all'uovo ripiena tradizionale così 
                chiamati per la forma caratteristica che ricorda un cappello. Si ottengono 
                tagliando la sfoglia di pasta in quadrati, al centro dei quali viene posto 
                il ripieno. La pasta viene quindi piegata in due a triangolo, unendo poi, 
                sovrapponendole, due estremità. Vengono serviti tradizionalmente 
                n brodo di carne.
            </p>
            <p>
                Rispetto ai tortellini, hanno una diversa forma, maggiori dimensioni, 
                pasta più spessa e ripieno differente.
            </p>
            <h2>Umbria</h2>
            <p>
                In Umbria i cappelletti in brodo di cappone sono considerati il piatto tipico 
                anche il giorno di Natale e Capodanno. A differenza della Romagna, 
                dove il ripieno è confezionato con formaggi, la ricetta umbra prevede in 
                aggiunta carne mista: di vitello, di tacchino o pollo e lombo di maiale.
            </p>
            <h2>Romagna</h2>
            <p>
                Chiamati caplét in romagnolo, seguono ricette leggermente diverse nel ripieno 
                generalmente a base di formaggio e ricotta, speziati con noce moscata e scorza 
                di limone grattugiata, in qualche caso con aggiunta di petto di cappone, 
                o altra carne. Nel faentino hanno un ripieno (e' pin o e' batù) di formaggi 
                morbidi, parmigiano, noce moscata e senza alcun tipo di carne e si consumano 
                in brodo esclusivamente di pollo.
            </p>
        </article>
    </section>
    <article class="aneletti">
        <img src="foto/aneletti.jpg" alt="aneletti">
        <em>Aneletti</em>, sono un tipo di pasta al forno chiamata appunto pasta al forno in 
        Sicilia tipica di Palermo e della sua provincia ma diffusi anche nel resto 
        della Sicilia. Vengono consumati molto in ambito familiare soprattutto nelle 
        giornate di festa per via della lunga preparazione richiesta.
    </article>
    <article class="bucatini">
        <img src="foto/bucatini.jpg" alt="bucatini">
        <em>Bucatini</em>, sono tipici della città di Roma che li abbina a condimenti forti e 
        semplici (cacio e pepe, amatriciana, carbonara). È una pasta di semola di grano 
        duro. I tempi di cottura sono più o meno gli stessi degli spaghetti perché, 
        pur essendo più grossi di questi ultimi, il loro foro centrale favorisce il 
        passaggio dell'acqua (durante la cottura). 
    </article>
    <article class="cannelloni">
        <img src="foto/cannelloni.jpg" alt="cannelloni">
        <em>Cannelloni</em>, sono un formato di pasta di forma cilindrica. Il prodotto viene 
        farcito con un ripieno salato che nella ricetta classica comprende un impasto 
        di ricotta e spinaci oppure di carni macinate. È poi coperto con un sugo di 
        pomodoro e salsa besciamella, e infine cotto al forno. Nel Lazio, i cannelloni 
        sono un formato di pasta fresca all'uovo.
    </article>
    <article class="fusilli">
        <img src="foto/fusilli.jpg" alt="fusilli">
        <em>Fusilli</em>, sono un tipo di pasta arricciata, originario dell'Italia meridionale. 
        Venivano lavorati nelle cucine delle famiglie più abbienti. Quando si volevano 
        gustare fusilli perfetti, si convocavano donne specializzate in quest’arte 
        e se ne ammirava la veloce manualità
    </article>
    <article class="garganelli">
        <img src="foto/garganelli.jpg" alt="garganelli">
        <em>Garganelli</em>, (in dialetto romagnolo: garganéi" oppure "macaró ruzlé") sono un 
        formato di pasta all'uovo tipica della Romagna, di forma tubolare con una 
        caratteristica rigatura perpendicolare. Vengono ottenuti arrotolando una 
        piccola losanga di sfoglia intorno ad un bastoncino che viene rigato 
        pressandolo su un pettine da tessitura oppure su un rigagnocchi in legno.
    </article>
    <article class="lasagne">
        <img src="foto/lasagne.jpg" alt="lasagne">
        <em>Lasagne</em>, o, più raramente, lasagna o lagana (dal latino làganum e dal greco 
        antico λάγανον, láganon, «floscio, molle»), si indica un particolare formato 
        di impasto, ottenuto tagliando in grossi quadrati o rettangoli la sfoglia di 
        pasta all'uovo. Costituiscono il più antico formato di pasta prodotto 
        in Italia, potendosene trovare traccia già in epoca greco-romana.
    </article>
    <article class="maltagliati">
        <img src="foto/maltagliati.jpg" alt="maltagliati">
        <em>Maltagliati</em>, la parte di sfoglia che rimane, perché non permette di ricavarne 
        delle tagliatelle, (generalmente i bordi), viene tagliata in modo irregolare 
        tanto da ricavarne pezzetti di pasta del tutto disomogenei (da cui il nome) 
        e trattandosi per lo più delle aree perimetrali della sfoglia, 
        anche lo spessore è disomogeneo.
    </article>
    <article class="orecchiette">
        <img src="foto/orecchiette.jpg" alt="orecchiette">
        <em>Orecchiette</em>, sono un tipo di pasta tipico delle regioni Puglia e Basilicata, 
        la cui forma è approssimativamente quella di piccole orecchie, da cui deriva 
        appunto il nome. La loro dimensione è, mediamente, di circa 3/4 di un dito 
        pollice, e si presentano come una piccola cupola di colore bianco, con il 
        centro più sottile del bordo e con la superficie ruvida.
    </article>
    <article class="penne">
        <img src="foto/penne.jpg" alt="penne">
        <em>Penne</em>, rappresentano uno dei pochi formati di pasta di cui si conosce per 
        certo data e luogo di nascita: nel 1865, infatti, un produttore di pasta di 
        Genova, brevettò una macchina da taglio diagonale di sua invenzione. 
        Invenzione importante poiché permetteva di tagliare in questa forma la 
        pasta fresca senza schiacciarla, produceva in una dimensione variabile
        tra mezze penne da 3 cm e penne da 5 cm.
    </article>
    <article class="spaghetti">
        <img src="foto/spaghetti.jpg" alt="spaghetti">
        <em>Spaghetti</em>, sono un particolare formato di pasta prodotta esclusivamente con 
        semole di grano duro e acqua, dalla forma lunga e sottile e di sezione tonda. 
        Pur con le ovvie varianti a seconda del produttore, 
        il calibro cresce generalmente in quest'ordine: fili d'angelo o capellini 
        (detti anche capelli d'angelo), spaghettini, spaghetti, spaghettoni, 
        vermicelli e vermicelloni.
    </article>
    <article class="tagliatelle">
        <img src="foto/tagliatelle.jpg" alt="tagliatelle">
        <em>Tagliatelle</em>, sono una pasta all'uovo tipica dell'Emilia e diffusa nella cucina 
        tradizionale del Centro e Nord Italia. Il loro nome deriva dal verbo 
        "tagliare", dato che tradizionalmente si ottengono stendendo la pasta in 
        sfoglia sottile e tagliandola, dopo averla arrotolata.
    </article>
    <article class="ziti">
        <img src="foto/ziti.jpg" alt="ziti">
        <em>Ziti</em>, sono un tipo di pasta di grano duro, di forma allungata, tubolare e 
        cava e con superficie liscia come i bucatini ma di diametro maggiore,
        un po' più stretti dei rigatoni ma più larghi dei mezzani. Anche se 
        confezionati come pasta lunga, la tradizione culinaria dell'Italia meridionale 
        vuole che prima di cuocerli li si spezzi manualmente nel piatto.
    </article>
</body>
</html>